# -*- mode: mandoku-view; -*-
#+TITLE: 穀城山館詩集
#+DATE: 2015-08-25 00:26:30.508624
#+PROPERTY: ID KR4e0219
#+PROPERTY: BASEEDITION WYG    
#+PROPERTY: JUAN 卷八
<pb:KR4e0219_WYG_008-1a>¶
欽定四庫全書¶
　穀城山館集巻八¶
　　　　　　　　　　　　明　于慎行　撰¶
　　五言律詩¶
　　　懐寄張玉陽年丈二首¶
怊悵前年别綿綿嵗月征積薪從古歎投杼至今驚春¶
雪梁園道秋江建業城行蹤何處問愁絶鴈來聲¶
聚散年來事茫然思不禁薄遊交道淺久宦世情深别¶
<pb:KR4e0219_WYG_008-1b>¶
日楓林夢愁時桂樹吟悠悠大河水詎盡尺書心¶
　　　薊門行四首為于大夫子冲賦¶
漁陽開幕府授鉞魯諸生廟畧魚麗陣軍符驃騎營懸¶
金親教射畫地細論兵半醉歌聲起風高右北平¶
少年多意氣仗節赴燕雲曉月懸弓影春星吐劎文防¶
秋歌出塞逐敵賦從軍未許平陽騎横邀萬里勲¶
九月平原獵材官大合圍雪凝驕馬汗鐡澀侍兒衣塞¶
鴈連天起征蓬巻地飛此時都膽落前隊射鵰歸¶
<pb:KR4e0219_WYG_008-2a>¶
邊烽傳大漠一劎夜臨闗鳥道千重戍龍城萬仞山降¶
兵旗下出侯騎雪中還苦樂行間事魂銷壯士顔¶
　　　奉寄李北山先生四首¶
當代論騷雅公存大國風源流千古見才儁一時空嵗¶
月鴛行外江湖鶴髪中倚天長劎在猶覺氣成虹¶
先朝老法從白首臥巖阿避世交遊簡藏山論著多醒¶
酬漁父問醉倚雪兒歌大有餐霞秘紅顔盛若何¶
雅道何寥廓時名易陸沉不因今日論寧見異時心翦¶
<pb:KR4e0219_WYG_008-2b>¶
拂千金價宫商萬籟音故交蕪沒久亦許附詞林(先君/為公)¶
(舊友承采/遺詩故云)¶
龍門何日御流想碧山隅文雅從先進聲名避大巫白¶
雲康樂墅春酒步兵厨早晩抽簪去能容絳帳趨¶
　　　同馮殿講琢吾夜過東鄰魏光禄見泉二首¶
一曲宫城陌君今幾卜居小開蔣詡徑别作子雲廬花¶
落藏書後風生漉酒初相逢殊恨晩傾葢意何如¶
舊好應無厭新知亦已歡銜盃遲月上揮塵惜燈殘世¶
<pb:KR4e0219_WYG_008-3a>¶
態閒堪見浮蹤拙自安所欣東壁影時近夜光寒¶
　　　夏日過雙寺贈寳藏法師¶
偶過城北寺一憩寳公堂午飯青精滑新茶玉乳香疎¶
鐘沉片雨髙樹出斜陽為叩經行地浮盃海路長¶
　　　代書答陶比部蘭亭¶
落魄佳公子天涯可定居適來江上使傳得篋中書湖¶
海名方盛雲霄事轉疎沉冥吾所慕數飲態何如¶
　　　贈人為金吾郎二首¶
<pb:KR4e0219_WYG_008-3b>¶
俠少羽林郎承恩直建章臂鷹馳道側調馬御樓旁夜¶
月燒燈苑春風蹴鞠塲錦鞲渾未脫十日從長楊¶
陌上錦雲連期門校獵旋射聲銀作鏑躡影玉為鞭撇¶
草連雙兎凌空接兩鳶應憐漢飛將白首滯窮邊¶
　　　可大邀遊張常侍園二首¶
夙慕名園勝因君載酒看山容虚榭滿竹色小樓寒地¶
主更新貴遊人續舊歡愁中春色過纔此一憑闌¶
五侯開别館平野碧湖東乳燕翻槐日鳴鳩試麥風水¶
<pb:KR4e0219_WYG_008-4a>¶
窮千樹裏亭隱百花中却憶山園路芳菲正滿叢¶
　　　壽寳藏上人二首¶
舊檢高僧傳林公勝範稀安禪多寳座印法六銖衣雨¶
落時聞梵花開自掩扉空門忘嵗月想見刧塵㣲¶
壽者原無相何因證大齡階前雙樹老閣上片山青地¶
傍蒼龍闕函開白馬經應憐朝市客幾日鬢毛星¶
　　　送侯六參軍¶
燕城秋欲暮疋馬送君還投筆書生志鳴鞘壯士顔邊¶
<pb:KR4e0219_WYG_008-4b>¶
風吹錦帶海月落刀環慷慨匡時畧何年出玉關¶
　　　送妹倩李子授侯門教讀¶
天涯思弟妹見爾帝京遊捧檄趨軍府彈冠傳子侯黄¶
花征路晩𤣥鴈塞城秋那值池塘恨臨風涕泗流(時方/有亡)¶
(兄之戚/故云)¶
　　　出塞四首為遼左李大將軍賦¶
塞上發鳴笳軍聲動地譁三秋徵彀騎七校選良家曉¶
月分弓影秋霜吐劎花主恩何以報急為掃邉沙¶
<pb:KR4e0219_WYG_008-5a>¶
銅符天上至漢將出龍城雲鳥圖成陣河山幕作營日¶
凝金玦色磧冷鐡衣聲早報匈奴滅西京甲第成¶
元戎新授鉞俠少逺從軍莵塞秋山合龍城舊路分角¶
聲吹凍雨旗影亂浮雲百戰城南道方成上將勲¶
玉節君王詔軍中夜築壇金人歸少府鐡騎散材官逺¶
戍三秋斷嚴霜萬里寒功成多意氣歌舞入長安¶
　　　懐周公瑕¶
苦憶吴門隱翛然一釣竿烟霞雙鬢老天地五湖寛閲¶
<pb:KR4e0219_WYG_008-5b>¶
世憑烏几逃名著鶡冠何時燕市裏重逐酒人歡¶
　　　詠史¶
十八侍中郎春深侍建章呼盧金戺側蹋鞠玉樓旁夜¶
賜離宫酒朝薰異國香可憐秦殿女向月巻羅裳¶
　　　周公瑕有書見問寄答¶
故人何所似契闊已多年舊事閒應記新詩老更傳花¶
開三徑雨門閉萬峰烟猶采相思樹封題到逺天¶
　　　春日有懐東郭草堂¶
<pb:KR4e0219_WYG_008-6a>¶
吾廬吾所愛雖小却宜春草色常經雨花香不受塵歸¶
期何日定旅夢此時真怨殺烟臯鶴臨風待主人¶
　　　閣夜¶
隱几虚堂夜幽懐誰與論星河臨九陌鐘漏徹千門黯¶
淡傷春事踟蹰念主恩蘼蕪今已緑歸路滯王孫¶
　　　報鄔山人汝翼¶
念子不能寐三年闕報書自縁歸興久非是故情疎南¶
北無寧嵗江湖有索居爾時吴市隱寥落復何如¶
<pb:KR4e0219_WYG_008-6b>¶
　　　報雲翠山道士許公¶
契闊茅山侣書來見素心養砂還守竈種樹已成林月¶
出巖泉冷花飛石洞隂知君相憶久日聽曉猿吟¶
　　　春暮¶
歸心無可奈先作送春歸細草河隄合殘花苑路飛夢¶
廻雙闕雨思繞舊山薇想到征輪動薰風已上衣¶
　　　臥病¶
臥病已三月歸圖猶未成慰留明主意推挽故交情御¶
<pb:KR4e0219_WYG_008-7a>¶
路蘼蕪發春山杜若生湖邊小行徑處處有魚羮¶
　　　閉門¶
閉門多所適懶與病相宜岸幘全忘沐匡床久未移酒¶
醒㣲雨夜衣減落花時只憶河橋柳應餘未折枝¶
　　　告中馮用韞宫諭朱可大丞卿見過¶
臥閣荒三徑惟容二仲過借書酬寂寞說劎慰蹉跎未¶
路交情少他年别思多東門楊柳色執袂可如何¶
　　　小閣¶
<pb:KR4e0219_WYG_008-7b>¶
小閣經時臥琴書靜不譁丹衷猶戀主清夢已還家幾¶
對春城月虛開杜曲花一牀餘丈室還似住毘邪¶
　　　可大遊摩訶菴有詩見示賦答¶
少壯歡娱地憐君只自遊一春全臥病舊事幾經秋聽¶
雨花間坐飛觴石上流歸心將别恨憶此更悠悠¶
　　　孤鴈¶
池上孤鳴鴈因風憶斷行凋蕭形影共蹢躅羽毛傷有¶
恨驚霜露無心慕稻粱如何籠伴鳥噭噭主人傍¶
<pb:KR4e0219_WYG_008-8a>¶
　　　上書¶
上書書未報旅思且盤桓天意高誰問人情巧自看味¶
兼甘苦盡色併笑啼難耿耿孤臣志惟餘一寸丹¶
　　　雨中遣使買舟¶
時節忽復易閒居事更幽㣲風吹木杪片雨到牀頭未¶
解虞卿印先尋范蠡舟行裝書數巻沾濕不無愁¶
　　　乞休¶
華髪登朝列承恩嵗月深病酬吴客問思作越人吟世¶
<pb:KR4e0219_WYG_008-8b>¶
事容蕭散時名任陸沉本無匡濟畧報國在抽簪¶
　　　聽姜生彈琴¶
客來山水際為我鼓鳴琴月泛三湘色松流萬壑音焚¶
香消晝永啜茗到更深莫漫彈招隱方懐桂樹吟¶
　　　寄題楊夢山先生半間樓¶
舊有滄洲興今成緑野遊桃花千樹雨月色半間樓隱¶
几山光入開簾海氣收却令麟閣上圖畫想風流¶
　　　新城館中夜坐¶
<pb:KR4e0219_WYG_008-9a>¶
獨坐燕南館桃燈坐自深還家遊子路去國邇臣心落¶
月征車動寒霜客袂侵陸沉非避世吾道在雲林¶
　　　白溝河¶
西風吹易水曉飯白溝河獵騎平原淺漁舟别渚多地¶
分燕趙敵國蹙宋遼和今日逢全盛盧龍尚枕戈¶
　　　途中書懐二首¶
聖代無高隱行藏亦有因寡交思避世多病學全身止¶
足存㣲尚安危付鉅臣所慙恩禮重雪涕念君親¶
<pb:KR4e0219_WYG_008-9b>¶
太息宗祊計回天事信難三年頭欲白八疏口將丹璇¶
海波能潤瑶臺月正安漢庭多彊項誰敢測宸歡¶
　　　單家橋¶
十載橋邊路巾車此重過秋聲連渤海寒色下滹沱避¶
地紅塵逺還家華髪多來時道旁柳生意稍婆娑¶
　　　暮抵徳州城下¶
瞥見漳河水燕齊兩界分郡樓融晩雪津柳掛殘雲病¶
骨寒應倦鄉音近稍聞明朝看海氣遥禮泰山君¶
<pb:KR4e0219_WYG_008-10a>¶
　　　茌平道中感懐¶
父老迎相問君今華髪歸雲霄身自貴家國事多違具¶
邇差皆盡同遊既已稀畏看舊門巷先有涕沾衣¶
　　　銅城望見雲翠諸山¶
歸途今日愜憑軾見吾山以爾千巖翠慙人兩鬢斑向¶
來多逺夢從此閉重關不似終南路依棲慕世間¶
　　　立春日楊户部廬山謫官河南枉道過訪¶
軒車來逺道執手意何長喜對春盤酒愁分畫省香士¶
<pb:KR4e0219_WYG_008-10b>¶
龍名入洛司馬賦遊梁莫漫悲岐路雄心在四方¶
　　　除夕前四日送楊户部之官河南¶
送子嵗云晏踟蹰可奈何酒邊生白髪雪裏渡黄河落¶
魄才難盡飛揚意故多春風洛陽道早晩聽鳴珂¶
　　　抵舍承邢知吾侍御賜問裁答二首¶
海畔投簪始伊誰問索居長安千里使濟水數行書世¶
事焚魚外時名夢鹿餘平生周柱史避俗意何如¶
海嶽終堪隱風塵幾倦遊采芝隨綺季種竹待羊求月¶
<pb:KR4e0219_WYG_008-11a>¶
迥春天樹江寒雪夜舟何時芳駕至尊酒一淹留¶
　　　歸日王興甫文學于子冲大參來視¶
山齋春欲盡上客到羊求對月休愁思看山且醉遊蟻¶
封知是夢駒隙信如流不見芄蘭侣辭官已白頭¶
　　　輓趙秀才竹里二首¶
别來能幾日溘已隔重泉不作鵬摶海翻成鶴上天談¶
經溪閣月對酒竹樓烟回首東山社傷心涕泫然¶
連年家難劇雙淚日沾纓已嘆無兄弟誰堪喪友生延¶
<pb:KR4e0219_WYG_008-11b>¶
陵荒草合管子舊臺傾更甚山陽路空聞笛裏聲¶
　¶
　¶
　¶
　¶
　¶
　¶
　穀城山館集巻八¶
